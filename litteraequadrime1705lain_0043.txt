3.-E130RA 31 DECEMBRIS 1556 13

¹quas illi aequissimo animo libentissimoque suscipiunt. Ita-
que magno animo ad omnia parati, quicquid imperatum
est, id alacriter exequuntur. Et licet uirtutes omnes studio-
se complectantur, tamen in obedientia, quam peculiarem
Societatis nostrae uirtutem esse intelligunt, ita se gerunt.
ut excellere uideantur, Christus Opt. Max.. cui se tam
fideliter tradunt, eos ad optatos exitus prouehat. Quod
autem ad eorum ualetudinem attinet, quanquam multi su—
perioribus mensibus in uarios morbos inciderunt, omnes
tamen hoc tempore ualent, uno excepto, qui etiam, ut uide-
tur, breui ex morbo recreabitur.

11. De collegii uero aedificio nihil scribendum hoc tem-
pore uidetur‚ quoniam iam onmia ad te scripta esse arbi-
tramur. Illud tamen, quod postea additum esse credimus,
adiungemus. Habemus in medio peristylo fontem ex mar-
more, miro opere constructum, ex quo non parua uis aquae
belle sane fluit. Cuius jucundo aspectu locus ille totus, licet
iam esset structura sua gratus, propter multas quibus or-
natus est marmoreas columnas, tamen multo est factus
laetior. Tres praeterea scholae aedificatae sunt, quarum
una in qua philosophia exponitur, iam perfecta est; reliquae
duae nondum plane sunt absolutae. Verum cum princeps
cardinalis Olisippone uenerit, omnia, ut speramus, absoluta
perfectaque habebimus. Haec sunt, Pater colende, quae
nobis scribentibus occurrunt3 reliquum est, ut te oremus ne
in precibus sacrificiisque sanctis nostri obliuiscaris, ut a te,
ut aequum est, adiuti pro nomine Jesu haec recte exequa-
mur, et ad alia maiora toto pectore aspiremus. Datum
Eborae pridie calendas Januarii 1557 ¹.

Iussu Patris Leonis.

† FRANCISCUs MORALIS 2.

¹ Annus videtur alia manu additus. Revera epistola scripta fuit
anno 1556. Cf. Epist. Quadrz'm.. IV, 451, 520.

² De hoc fratre ef. PoLANCUM, Clzron, VI, 279; Litterae Quadrima,
loc. cit., 451.

