 

124.—C0RDUBA 31 DEcsManis 1557 469

in uiros doctos euasuros coniectare liceat, si ut coeperunt,
pergere instituant3 nec de moribus est ultima quaestio,
nullo enim ferme negotio admoniti resipiscunt, seque ad
meliorem frugem conue1·tunt; adeo ut cum multi (quod uel
parentum diuitiae, uel generis splendor permittebat) ne-
} scio qua uestimentorum forma, quae cum liuius scholae le
gibus pugnare uidebatur, incederent induti, uix semel aut
ᾗ iterum admoniti, uestibus se exuerint libenti animo, hone-
stioresque sumpserint.

2. Nunc ad peculiaria descendam. Primum sese offert
patronus noster nobilissimus Ioannes ¹. cui episcopatus
cordubensis negotium omne, post Leopoldi discessum 2,
ferme iniunctum est, Patribus nostris suadentibus adeo di-
ligenter ac pie gerit, ut vna omnium uoce ad coelum usque
extollatur. Ad eandem rem contulit plurimum morbus
peracutus quo correptus est, uncle bene doctus omnia ad
unguem fieri desiderat, atque id opere complere studet,
non spreto Patrum in omnibus consilio, quod tanti facit, ut
existimet id unum esse quod maxime deceat. In dominicae
natiuitatis peruigilio studiose curauit, ut in capitulo huius
almae ecclesiae coactis beneficiariis unus ex Patribus con-
cionem haberet, unde resilisse coniicimus, ut die natiuitatis
omnes vna ad sacrosanctam synaxim vnanimes accesse-
rint, quod· hactenus propter contentiones rarissime fieri
consueuit.

ι 3. Illud esse dignum literis uisum est: Ioannis a Uega‚
regii consilii praesidis dignissimi, filius, qui moribus et
uita parentem refert, hac praeteriens, ut erga Societatem
beneuolus est, nos statim inuisit. Hunc hospitio exceptum
a nobili Ioanne, tertiana febris corripuit, quae multos dies
hominem uexauit, qui tunc demum aequo animo patiebatur,
cum comitem haberet sibi Patrem aliquem aut fratrem,

 

¹ joannes de Cordoba; vide supra, pag. 360, annot, 1.

² Episcopi defuncti nomen omittit exemplum hispanum. Functus
autem vita est Leopoldus de Austria die 27 Septembris hujus anni 1557.
VAN GULIK—EUBEL, Hz'erarchia catholica medii clevi, ΙΙΙ, 194.

