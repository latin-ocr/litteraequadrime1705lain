‘Px—Essomx 31 DEOEMssms {fibo 11

Itaque omnia liberaliter subministrantur. lam uero si quis
suorum hincv Olisipponem peruenit, primis fere uerbis de
fratrum ualetudine, deque rebus nostris rogat, atque etiam
de nobis multa saepe satis iucunde loquitur. Denique dili-
genter dat operam, ut hoc suum collegium, cuius aedificio
literarumque studiis uehementer delectatur, quarn primum
reuisat. Quod iam diu fecisset, nisi maxima totius regni
negotia illum Olisippone tenuissent. Sed tamen breui eius
aduentum expectamus, atque speramus fore, ut non medio-
crem capiat laetitiam, cum praesens uiderit eum, qui nunc
est, scholarum statum, quem ille quidem florentem uidere
quam maxime cupit, ob eamque rem multos quotidie ad li-
terarum studia munificentissime inuitat. Nam triginta sa-
cerdotes conscientiae casus audiunt, et dialecticam uiginti,
quibus singulis, ut diligenter studeant, quotannis triginta
aureos liberalissime elargitur. Iisdem uero atque aliis, si se
uiros praestiterint, maiora multa pollicetur praemia. Ex
quo facile apparet qualis eius in nos sit animus, cum tam
multos doctrinae nostrae alumnos esse non solum cupiat,
sed omni ratione curet. Quapropter Deum Opt. Max. pre-
camur, ut principem christianissimum semper in ea uolunta-
te conseruet, eique tali animo dignum praemium persoluat.
7. Iam uero, ut ad domestica ueniamus, primum sacer-
dotes omni cura et diligentia cum magno animorum fructu
partem sibi traditam tuentur. Multorum enim quotidie con-
fessiones audiunt, multis sacrosanctum Christi corpus ad-
ministrant, multos etiarn suis monitis a uitae prauitate ad
uerum Dei cultum et pietatem uere christianam conuertunt.
Atque saepe in die ab aegrotis accersuntur, quos uel pec-
cata confitentes audiunt, uel tristes consolantur, uel morbo
afflictos confirmant, uel etiam a uita decedentes adiuuant.
Saepe etiam inopes et egentes inuisunt, eosque diuitum bo-
norum misericordia sustentant. Nonnunquam custodiam
publicam adeunt, et ea uinctis tum sermone, tum etiam ope-
re praestant, quibus quemque maxime egere uident. Nam
hos ad animi sui salutem patientiamque hortantur, illos a

