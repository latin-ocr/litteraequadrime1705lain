604 LITTERAE QUADRIMESTRES

aliis nonnullis apostolorum diebus, seminare cum fructu
perseuerat. In vicina parochia etiam nunc primo vocati
sumus ad audiendas confessiones. De qua re gratias agi- .
mus Deo quod nobis iam isthuc viam aperuerit. In collegio
etiam plures quam antehac vnquam conscientia conuicti
confessi sunt. Saepe vocati sunt germani fratres ad vicinos
pagos; sed praeter Dionysium, licet et de illo ambigamus,
conuenientem quem tuto extrudamus nullum habemus, Do-
lendum magnopere in tota fere Germania paucos opera· ’
rios inueniri eosque idoneos, qui populo Dei praeficiantur.
Videre licet in tam praeclara ciuitate straunbingensi‚ quam
R. P. Canisio in extrema sacerdotum penuria concredere
Illust. princeps apud caesaream maiestatem studuit. Miror
Dominum Iesum non misereri super hac turba 1 prius quam
tota gens pereat, quandoquidem multi adhuc iusti non in
vna, sed in qualibet ciuitate reperiantur 2. Sed miseri
straunbingenses nunc decipiuntur abrepto a nobis Patre
Canisio‚ qui non mediocrem laudem apud Deum et homines
illic emeritus est, haereticorum malleus⁷ firmamentum ca-
tholicorum, portus praesidiumque Germaniae, quem doleo
abesse ab illa ciuitate, cuius casum et interitum lugent
omnes qui Germaniae tranquillitatem pacemque exoptant
et precantur. Faxit omnipotens vt nobis sanus et incolumis
opportune reddatur ³.

(3. Nostri, laus Deo, proficiunt in literis et pietate; pro-
fessores cum laude et magna autoritate pergunt in suis le-
ctionibus. Laborum participem habent theologicorum ac
socium Ρ. Theodorum Peltanum. qui praeteritis diebus
Magistrum Sententiarum auspicatus est publice, vt lauream
qua donatus est iamdudum, promereatur.

¹ Cf. MARc., VIII, 2.

² Cf. GEN.‚ XVIII, 24 sqq.

³ B. Petrus Canisius contionatus fuerat quadragesimali tempore hujus
anni Straubingae; post Romam ad generalia comitia ordinis proficisci
debuit. Cf. BRAUNSBERGER‚ loc. cit„ 222 sqq.; 274 sqq.

