209.—V1NDOBONA 31 Ocrossffls 1558 863

tione nostrum illa institutum concernerent ³. Lectiones in-
tegras a V. R. in templo nostro istic habitas proximo
biennio diligentissime conscripsit. Nec non summam om-
nium quae in exhortationibus domesticis a R. P. Natali
aliisue concionibus audierat, notis scribere curauit. Non

praetermittebat etiam suas tum consolationes tum desola-
tiones earumque annotare remedia. Quod autem in hac

eius sancta industria vehementer admiror, hoc nempe est
quod viderim eum aliis in rebus occupatissimum. Nam
domi professorem philosophiae agebat publicum, et quae
in scholis docturus erat, omnia fere in cubiculo primum
ordine scribebat, festis autem diebus carceres inuisere et
doctrinam christianam rudiores docere vel certe confes-
sionibus audiendis vacare consueuerat. Accessit postea et
germanici collegii cura, cuius fuit rector constitutus. Por-v
ro horum omnium testes irrefragabiles sunt libri plurimi
quos sua manu conscriptos moriens hic nobis reliquit.

14. De morte eius, vitae anteactae plane conformi,
multa praeclara hic scriberem, nisi prolixitate nimia me-
tuerem esse molestior. Committere tamen non possum
quin paucula quae coram ipse vidi et audiui, hic interse-
ram. Ipso ergo D. Micha'e‘lis, sacris missae mysteriis co-
ram infirmo peractis a R. P. prouinciali, cum iam sacram
synaxin ei R. P. porrexisset, coepit infirmus anxie admo-
dum extremam vnctionem postulare. Responsum ei fuit
non esse tam praesens periculum quin differri aliquantu—
lum posset, maxime cum medici operae precium id necdum
esse iudicarent. Non cessat tamen infirmus sua replicare
desideria, cuperem, inquiens, si ita videretur sanctae obe-
dientiae, hoc me extremo sacramento muniri. Acquieuit
tandem R. Ρ. prouincialis et sub vesperum conuocatis fra-
tribus post 7 psalmos et litanias recitatas (orante nobiscum
altissima b voce infirmo) plenariam ei primum authoritate
apostolica concessit indulgentiam, et sacro deinde oleo

 

a ad nostrum... pertinerent. —b alta.

